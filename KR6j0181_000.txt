#-*- mode: mandoku-view; -*-
#+TITLE: 仁王護國般若波羅蜜多經陀羅尼念誦儀軌
#+DATE: 2015-08-30 20:27:26.341925
#+PROPERTY: JUAN 0
#+PROPERTY: ID KR6j0181
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
<pb:KR6j0181_TKD_37-0093a>
¶¶¶新譯仁王般若經陀羅尼念誦儀軌序阜
¶¶大興善寺翻經沙門慧靈述
¶我皇帝聖德廣運仁育羣品亦旣纂
曆吹大¶法螺刊梵言之輕重警迷徒
之耳自偉矣¶哉迺辟興善寺大廣智
三藏不空與義學沙¶門良賁等一十
四人開府魚朝恩翰林學士¶常衮等
去歲夏四月於南桃園雜譯斯經¶秋
九月詔資聖西明百座敷闡下紫微
而¶五雲抱出經長衢而萬姓作禮阡
郭充滿猶¶牆堵焉稽緇衣覽靑史自
摩騰入漢僧會遊¶吳瑞法之來莫與
京者經云若未來世有¶諸國王建立
正法護三寶者我令五方菩¶薩往護
其國令無灾難又云五菩薩自於佛
¶前發弘誓言我有陀羅尼能加持擁
護是¶一切佛本所修行速疾之門若
人得聞一經¶於耳所有罪障悉皆
消滅况復習誦而令通¶利佛卽讃言
若誦持此陀羅尼者我及十¶方諸佛
悉常擁護諸惡鬼神敬之如佛不久
<md:KR6j0181_T_000-0514a>¶當得阿耨菩提則知此陀羅尼字母
<pb:KR6j0181_TKD_37-0093b>
之根¶底衆瑜伽之藪澤如彼水木歸
其本源故¶菩薩演之王者建之黎
人念之諸佛讃之俾¶爾昌而熾俾爾
福而利於可以見聖人¶之心其益旣
弘其軌亦妙苟于誠不克¶曷降之以
嘉三藏是以譯貝多之文良賁¶法師
乃受從簡素始夫處所方便終其觀
¶行儀則修爲五門苐以位次一一昭
著庶無¶懵焉凡我道俗將保厥躬遂
求願踐菩提¶之路登仁壽之域者何
莫由斯之道哉